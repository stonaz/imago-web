<html xmlns="http://www.w3.org/1999/xhtml">
<head>
<meta http-equiv="content-type" content="text/html; charset=iso-8859-1" />
<title>Archivio di Stato di Roma - Progetto Imago II</title>
<meta name="keywords" content="Archivio di Stato di Roma, State Archive of Rome, Stato Pontificio, Papal States" />
<meta name="description" content="Archivio di Stato di Roma, State Archive of Rome, Stato Pontificio, Papal States" />
<link href="common/style_icrcpal2.css" rel="stylesheet" type="text/css" />
</head>
<body>
<div id="outer">
	
  	
  
<div id="header"> 
  <h1>IMAGO</h1>
  <h2>ARCHIVIO di STATO di Roma: Progetto Imago II</h2>
</div>
<div id="banner">
<p align='right'>	<a style="font-size: 10pt; color: yellow" href="http://www.archiviodistatoroma.beniculturali.it/">
	<img src="images/header_ASRoma.jpg" width="638" height="59" border="0"><br>
	Torna al sito istituzionale</a>
</div>

	<div id="menu">
	
		<ul>
		<li class="first" ><a href="index.html">Home Imago</a></li>
<li><a href="serie.html">Serie Imago</a></li>	
				</ul>
	</div>
	<div id="content">
		
    
<div id="tertiaryContent"> </div>
		<div id="primaryContentContainer">
			<div id="primaryContent">
		
		 <h2 class="title">Progetto Imago II</h2>
 <table class="presentazione" border=0><tr><td valign="top">
       <p align="center"><strong><span

    style="font-size:10.0pt;

  font-family:Arial;color:navy">Responsabile fino al 2019:&nbsp; Paolo Buonora</span></strong></p>
        <p align="justify">Il Progetto Imago II, realizzato nel 1997-2000, ha 
          avuto per obiettivo il passaggio dalle tecniche tradizionali di riproduzione 
          a quelle digitali, finalizzate a preservare gli originali. Molte delle 
          serie più consultate sono ora disponibili in consultazione virtuale, 
          sia presso L'Archivio di Stato, sia su Internet dal maggio 2002. <br>
          <br>
          Fanno oggi parte del sistema informativo di Imago: il Catasto Alessandrino, 
          il Catasto Urbano di Roma, una selezione del Catasto Gregoriano comprendente 
          i 600 maggiori centri urbani, l'intera cartografia del Cessato catasto 
          rustico versato dall'UTE (Ufficio Tecnico Erariale). Sono state inoltre 
          riprodotte le pergamene romane, schedate assieme a tutte le altre pergamene 
          dei vari fondi in una comune base di dati, comprendente gli eventuali 
          regesti; le rubriche dei notai romani; registri delle Tesorerie provinciali; 
          infine, alcuni pezzi della collezione dei preziosi come il codice miniato 
          del Liber Regulae. <br>
          <br>
          Nell'ambito del progetto sono state effettuate all'incirca 5 mila foto 
          digitali a colori di mappe catastali e volumi preziosi, 25 mila scansioni 
          a colori di mappe antiche e pergamene, 100 mila scansioni in toni di 
          grigio di registri catastali e notarili. Le immagini in formato jpeg 
          sono masterizzate in circa 500 CD-R mentre copie delle stesse immagini, 
          in formato MrSID, sono visualizzabili a piena risoluzione su Internet. 
        </p>
        <p align="justify"> La microfilmatura e la fotografia tradizionali (chimiche) 
          sono state impiegate per decenni nella riproduzione di sicurezza dei 
          documenti storici conservati negli archivi, sia per fornire copie all’utenza, 
          sia per offrire una consultazione sostitutiva che evitasse il logoramento 
          dei pezzi originali, sia nel caso di smarrimenti e furti. </p>
        <p align="justify">Per quanto 
          il progetto godesse di uno stanziamento considerevole effettuato nel 
          1992-1993 (£. 1.500.000.000 di budjet), in realtà si è entrati nella 
          sua fase operativa solo nell’autunno 1996: l’urgenza della spesa e la 
          scarsità di significative esperienze in materia hanno indotto l'Amministrazione 
          archivistica a lasciare libero ciascun Istituto di ridisegnare un proprio 
          progetto e realizzarlo. A differenza di altri istituti archivistici 
          (Torino, Perugia) i quali hanno commissionato uno studio di fattibilità 
          all’Università di Genova, al CNR (Firenze) o di altri (Cagliari) che 
          si sono rivolti direttamente a ditte private, l’Archivio di Stato di 
          Roma ha affidato la progettazione a un proprio funzionario, cercando 
          di mettere a frutto le esperienze di riproduzione digitale già in corso 
          presso il proprio Servizio di fotoriproduzione. </font></p>
        <p align="justify">Gli elementi 
          "strategici" del progetto dell’Archivio di Stato di Roma sono stati 
          i seguenti: realizzare il passaggio alle tecnologie digitali solo se 
          realmente più efficienti e convenienti di quelle tradizionali; utilizzare 
          scanner per grandi formati ad altissima risoluzione accanto a dorsi 
          digitali; privilegiare l’investimento sui dispositivi di acquisizione 
          e gestione dell’immagine, nonché sul lavoro umano, riducendo al minimo 
          l’investimento in sistemi e servizi di informatizzazione; ottenere un 
          sistema gestibile col personale dell’istituto e coi fondi del bilancio 
          ordinario, una volta finito lo stanziamento straordinario. </font></p>
        <p align="justify">In particolare, 
          sono stati utilizzati per l’acquisizione delle immagini uno scanner 
          Colortrac nella versione A0 colore per la cartografia e le pergamene; 
          uno scanner/planetario digitale SMA in toni di grigio e formato A1 per 
          i registri; un dorso digitale a scansione Dicomed Pro su banco ottico 
          Sinar per mappe di grande formato, e in seguito e su Mamya 6*6 per volumi 
          miniati e preziosi. Lo scanner Colortrac non era mai stato utilizzato 
          su materiale antico, e il planetario digitale SMA utilizzato è il primo 
          importato in Italia. La risoluzione scelta è stata di 300 dpi per tutte 
          le scansioni a colori (mappe e pergamene); 200 dpi per i registri manoscritti; 
          quasi 200 dpi (con poche eccezioni) per le foto digitali. Sull’immagine 
          non è stata utilizzata interpolazione, ma sono stati applicati alcuni 
          filtri; alla fine veniva utilizzata una compressione JPEG di livello 
          variabile a seconda della qualità richiesta, e una serie di immagini 
          veniva masterizzata su due copie di CD-R, una per la consultazione su 
          jukebox e l’altra conservata per fini di sicurezza. </font></p>
        <p align="justify">A parte 
          le risorse interne già ricordate ci si è avvalsi della collaborazione 
          del Caspur di Roma per alcune parti della progettazione, per l’allestimento 
          della rete e lo sviluppo di software applicativo; tutto il lavoro di 
          acquisizione dati e immagini è stato effettuato dalla BES, società cooperativa 
          di produzione e servizi per i Beni Culturali, sotto la direzione del 
          funzionario dell’Istituto responsabile del progetto. </font></p>
        <p align="justify">Gli obiettivi 
          raggiunti sono stati la riproduzione digitale e la gestione tramite 
          basi di dati e applicativi con procedure di information retrival di 
          molte fra le serie più consultate e preziose: il Catasto Alessandrino 
          del ‘600 (400 piante disegnate per la gestione finanziaria della manutenzione 
          alle strade consolari), il Catasto Urbano di Roma (90 piante, i relativi 
          brogliardi e 150 piante di aggiornamenti successivi), una selezione 
          dei 600 maggiori centri urbani del Catasto Gregoriano (riproduzione 
          parziale delle mappe di grande formato e integrale dei registri relativi), 
          l’intera cartografia del Cessato catasto rustico versato dall’UTE (10.000 
          fogli di mappa). Sono state inoltre riprodotte le pergamene romane (2.500), 
          schedate assieme a tutte le altre pergamene dei vari fondi in una base 
          di dati comune (12.000 pezzi), comprendente degli eventuali regesti; 
          le rubriche dei notai romani (260 registri, per complessive 55.000 scansioni); 
          infine, alcuni pezzi della collezione dei preziosi come il bellissimo 
          Liber Regulae. </font></p>
        </td>
<td width="20">&nbsp;</td>
<td  valign="top" >
			<font size="4"><a href="bibliografia.html"><font size="3"><i>Bibliografia</i></font></a></font></span></strong></font></span></strong></font></p>
   
      <p align="center"><img src="images/Forum4%20copia.JPG" width="240" height="206"><br>
        <b>Forum P.A. 1999</b></p>
      <p align="center"><img src="images/Colortrac.JPG" width="240" height="204"><br>
        <b>Scanner a rullo Colortrac</b></p>
      <p align="center">&nbsp;</p>
      <p align="center"><img src="images/Sma.jpg" width="240" height="183"><br>
        <b>Planetario-scanner SMA</b></p>
      <p align="center"><img src="images/Dicomed.JPG" width="240" height="258"><br>
        <b>Dorso digitale Dicomed Pro</b></p>
      <p align="center"><img src="images/logocaspur.gif" width="238" height="24"><br>
      </p>

</td></tr></table>
      </blockquote></div>


		</div>
		
    
<div id="secondaryContent"> 
  <ul>
    <li class="first"><A HREF="progetto.html">Progetto</A></li>
    <li><A HREF="serie.html">Serie</A></li>
  </ul>
  
</div>
</body>
</html>
