<html xmlns="http://www.w3.org/1999/xhtml">
<head>
<meta http-equiv="content-type" content="text/html; charset=iso-8859-1" />
<title>Archivio di Stato di Roma - Progetto Imago II</title>
<meta name="keywords" content="Archivio di Stato di Roma, State Archive of Rome, Stato Pontificio, Papal States" />
<meta name="description" content="Archivio di Stato di Roma, State Archive of Rome, Stato Pontificio, Papal States" />
<link href="../common/style_icrcpal2.css" rel="stylesheet" type="text/css" />
</head>

<body>
<div id="outer">
	
  <div id="header"> 
    <h1>IMAGO</h1>
    <h2>Catasto Alessandrino</h2>
  </div>
<div id="banner">
<p align='right'>	<a style="font-size: 10pt; color: yellow" href="http://www.archiviodistatoroma.beniculturali.it/">
	<img src="../images/header_ASRoma.jpg" width="638" height="59" border="0"><br>
	Torna al sito istituzionale</a>
</div>

	<div id="menu">
		<ul>
				<li ><a href="../index.html">Home Imago</a></li>
<li ><a href="../serie.html">Serie Imago</a></li>
<li class="first"><a href="alessandrino_intro.html">Catasto Alessandrino</a></li>

		
		</ul>
	</div>
	<div id="content">
		
    <div id="tertiaryContent"> </div>
		<div id="primaryContentContainer">
			<div id="primaryContent">
			<h2 class="title">Introduzione</h2>
<h4 class="title"><i><b>di Orietta Verdi</b></i></h4>
		<p><b>Vicende archivistiche</b> - Le 426 piante del Catasto Alessandrino 
              furono consegnate agli uffici della Presidenza delle strade tra 
              il 1660 ed il 1661, in ottemperanza al bando emanato dal Presidente 
              e dai maestri delle strade, il 31 gennaio 1660 per ordine di Alessandro 
              VII Chigi Barberini, con il quale si prescrisse a tutti i proprietari 
              di "vigne, canneti, horti, pediche, casali o terreni" situati fuori 
              delle mura urbane - in quella parte del territorio dell'Agro Romano 
              che corrisponde all'incirca all'area dell'attuale Comune di Roma 
              -, di consegnare la pianta delle loro proprietà presso il notaio 
              delle strade, ai fini di procedere ad un'equa ripartizione delle 
              tasse da pagarsi per la riparazione e manutenzione delle strade 
              consolari, delle quali si servivano i suddetti proprietari per raggiungere 
              le loro tenute . Il Bando stabiliva che le piante dovevano contenere 
              oltre al nome e toponimo della tenuta, l'estensione di essa, i confini, 
              la strada consolare che vi conduceva; le piante dovevano essere 
              sottoscritte da un "pubblico agrimensore" e consegnate nel termine 
              di trenta giorni. Le piante, molte redatte in originale nel corso 
              del 1660, altre copiate da originali più antichi, altre ancora redatte 
              diversi decenni prima del 1660 ( le piante più antiche risalgono 
              alla seconda metà del secolo XVI), furono riunite a seconda delle 
              strade consolari lungo le quali si trovavano e delle porte della 
              città dalle quali tali consolari si dipartivano. Furono redatte 
              a cura degli architetti sottomastri di strade le piante riassuntive 
              del tracciato delle varie consolari con l'indicazione delle tenute 
              che sorgevano lungo il percorso, dei rispettivi proprietari ed estensioni, 
              i prospetti delle porte relative a ciascuna o più consolari, e tali 
              disegni, piante riassuntive ed elenchi di tenute, precedevano le 
              piante particolari delle varie tenute. Le piante originariamente 
              raccolte in volumi di grande formato rilegati in pelle sono state 
              sciolte, restaurate e sistemate in cartelle. </p>
            <p><b>Corda - </b>Numero a tre cifre della cartella ( ex volume), 
              seguito da un numero a una o due cifre, relativo al numero della 
              singola pianta. N. B. Il numero a tre cifre corrisponde tuttora 
              al numero di corda che i volumi di piante del Catasto hanno ricevuto 
              all’interno dell’archivio della Presidenza delle strade. </p>
            <p><b>Estremi cronologici</b> <br>
              <b>Precedente</b> - Estremi cronologici della pianta più antica 
              della quale la pianta redatta nel 1660 è copia. Qualora tale data 
              sia assente è stato inserito il seguente dato: [ante 1660]. <br>
              <b>Datazione</b> - Giorno, mese ed anno di redazione della pianta. 
              Nel caso in cui la data sia assente e si presuma comunque che la 
              pianta sia stata redatta nel 1660 compare: (1160). Esibizione Giorno, 
              mese ed anno in cui la pianta fu consegnata (“esibita”) nell’ufficio 
              del notaio di strade. Questo dato non compare per i disegni delle 
              porte della città e per le piante riassuntive delle strade redatte 
              a cura della presidenza delle strade. Intestazione Nome e/o toponimo 
              della tenuta, casale o pedica così come compare sulla pianta stessa 
              o sul verso di essa, nella formula di “esibizione” al notaio. </p>
            <p><b>Toponimi</b> - Sono stati inseriti soltanto i toponimi che compaiono 
              nella legenda per designare località all’interno della pianta, escludendo 
              quindi sia i confini che eventuali toponimi che apparissero sulla 
              pianta. Per le piante riassuntive del tracciato delle consolari, 
              prive generalmente di legenda, sono invece stati inseriti tutti 
              i toponimi presenti sulla pianta. Proprietario Nome, cognome, eventuale 
              qualifica del proprietario o dei proprietari della tenuta. Qualora 
              si tratti di enti, religiosi e laici, si è cercato di lasciare il 
              nome dell’ente seguito dalla natura dello stesso. Esempio: S. Salvatore 
              ad Sancta Sanctorum, arciconfraternita; S. Spirito in Sassia, ospedale. 
              Nel caso in cui compaia anche il nome dell’affittuario della tenuta 
              o dell’enfiteuta lo si è inserito in questo campo. </p>
            <p><b>Estensione</b> - Si è riportata l’estensione complessiva della 
              tenuta così come la si legge sulla pianta, espressa in rubbia, quarte 
              e scorzi. Secondo A. Martini, Manuale di metrologia, Roma 1976, 
              1 rubbio equivale a mq. 18.484, 1 quarta equivale a mq. 4.621, 1 
              scorzo equivale a mq.72. </p>
            <p><b>Agrimensore</b> - Nome, cognome, eventuale patronimico o altro 
              appellativo, eventuale località di provenienza dell’agrimensore 
              che si sottoscrive nella pianta. Qualora si tratti di una pianta 
              copiata da un originale più antico compaiono i nomi dei due agrimensori 
              autori delle due piante con la dizione, fra parentesi tonde, rispettivamente 
              autore dell’originale e autore della presente copia. In tal caso 
              con il termine copia non si intende che la pianta non sia originale, 
              ma semplicemente si indica che la pianta del 1660 è stata copiata 
              da un originale più antico. Scala Viene segnalata la presenza di 
              una scala grafica eventualmente espressa in catene e staioli romani. 
              La catena romana equivale a mt. 12,847; lo staiolo romano equivale 
              a mt. 1,284. Misure Sono indicate le misure in centimetri della 
              pianta originale. </p>
            <p><b>Descrizione</b> - Si è riportata la descrizione dei caratteri 
              estrinseci della pianta (supporto, inchiostri, acquerelli); eventuali 
              segni di orientamento della pianta stessa (rosa dei venti, bussola 
              o altri segni); eventuali stemmi nobiliari, di enti religiosi, di 
              ospedali o confraternite. Si è inoltre segnalata la presenza di 
              disegni di manufatti (case, casali, osterie, chiese, torri, abitati, 
              fontane e fontanili, peschiere), scene di pascolo, di caccia, di 
              pesca, con uomini e animali, scene di vita campestre, ruderi, grotte, 
              sorgenti, laghi, paludi, mare, boschi, macchie, vigne o altre coltivazioni 
              riconoscibili. Note In questo campo è stata indicata la presenza 
              in pianta di una legenda e degli elementi che in essa compaiono: 
              confini, destinazione d’uso del suolo con le relative misure parziali, 
              suddivisione e denominazione dei quarti della tenuta. Usualmente 
              nella legenda compare anche la data e la sottoscrizione autografa 
              dell’agrimensore. Si è usata una diversa dizione qualora non sia 
              presente una vera legenda, ma soltanto l’intestazione della pianta, 
              con il proprietario, l’estensione della tenuta e la sottoscrizione 
              dell’agrimensore. </p>	</div>
		</div>
		
    <div id="secondaryContent"> 
      <ul>
        <li  ><A HREF="alessandrino_intro.html">Presentazione</A></li>
      </ul>
      <ul>
        <li class="first" ><A HREF="alessandrino_docs.html">I documenti</A></li>
      </ul>
      <ul>
        <li  ><A HREF="alessandrino_digit.html">La digitalizzazione</A></li>
      </ul>
<ul>
        <li  ><A HREF="alessandrino_furti.html">Furti</A></li>
      </ul>

      <ul>
        <li><A HREF="alessandrino.php">Alessandrino</A></li>
      </ul>
      <div class="xbg"></div>
    </div>
		<div class="clear"></div>
	</div>
	
  <div id="footer"> </div>
</div>
</body>
</html>
