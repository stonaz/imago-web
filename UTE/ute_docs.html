<html xmlns="http://www.w3.org/1999/xhtml">
<head>
<meta http-equiv="content-type" content="text/html; charset=iso-8859-1" />
<title>Archivio di Stato di Roma - Progetto Imago II</title>
<meta name="keywords" content="Archivio di Stato di Roma, State Archive of Rome, Stato Pontificio, Papal States" />
<meta name="description" content="Archivio di Stato di Roma, State Archive of Rome, Stato Pontificio, Papal States" />
<link href="../common/style_icrcpal2.css" rel="stylesheet" type="text/css" />
</head>

<body>
<div id="outer">
	
 	
  <div id="header"> 
    <h1>IMAGO</h1>
    <h2>Catasto rustico della provincia di Roma, versamento U.T.E. </h2>
  </div>
	<div id="banner">
<p align='right'>	<a style="font-size: 10pt; color: yellow" href="http://www.archiviodistatoroma.beniculturali.it/">
	<img src="../images/header_ASRoma.jpg" width="638" height="59" border="0"><br>
	Torna al sito istituzionale</a>
</div>

	<div id="menu">
		<ul>
				<li ><a href="../index.html">Home Imago</a></li>
<li ><a href="../serie.html">Serie Imago</a></li>
<li class="first"><a href="ute_intro.html"> Catasto rustico della provincia di Roma, versamento U.T.E. </a></li>

		
		</ul>
	</div>
	<div id="content">
		
    <div id="tertiaryContent"> </div>
		<div id="primaryContentContainer">
			<div id="primaryContent">
			<h2 class="title">Introduzione</h2>
			<h4 class="title"><i><b>di Luisa Falchi</b></i></h4>
 <p> <b>Il Catasto rustico di Roma e provincia - versamento U.T.E</b> 
              - La documentazione relativa al cessato catasto rustico di Roma 
              e Provincia è stata versata dall'Ufficio Tecnico Erariale all'Archivio 
              di Stato di Roma nel 1988. Si tratta di 555 mappe alla scala 1/2000, 
              in fogli rettangoli sciolti, corredate di numerosi allegati; di 
              324 mappette in scala ridotta, relative ai medesimi comuni descritti 
              nelle mappe; di circa 3160 registri (prontuari di mappa, registri 
              partite, matricole possessori, matrici, trasporti) e di 900 buste 
              di volture. <br>
              L'impianto che è alla base di tale documentazione è quello del catasto 
              pontificio noto come Gregoriano, disposto nel 1816 ed attivato nel 
              1835: nella provincia di Roma esso restò infatti in vigore, per 
              quanto concerne i beni rustici, fino al 1952, data in cui fu completata 
              l'attivazione del Nuovo Catasto Terreni (N.C.T.) in tutti i comuni 
              che ne facevano parte. <br>
              Le mappe sono in gran parte le copie, in fogli rettangoli sciolti, 
              delle mappe originali elevate tra il 1818 ed il 1821; copie previste 
              dall'art.195 del <i>Regolamento sulla misura dei terreni e formazione 
              delle mappe</i> del 22 febbraio 1817 perchè destinate agli uffici 
              periferici preposti alla conservazione, e cioè incaricati di provvedere 
              alle operazioni necessarie a mantenere costantemente aggiornata 
              la situazione catastale dei comuni compresi nella propria circoscrizione, 
              sia in rapporto all'assetto della proprietà che allo stato dei beni 
              e dei relativi estimi. <br>
              Presentano, quindi, aggiornamenti spesso stratificati e non sempre 
              espressamente datati, riconoscibili perchè tracciati in rosso; furono 
              talvolta &quot;rinnovate&quot; e cioè nuovamente redatte integralmente 
              o in parte, seppur sulla base dell'impianto preesistente, laddove 
              le trasformazioni delle circoscrizioni amministrative o le modificazioni 
              della consistenza delle particelle catastali fossero particolarmente 
              rilevanti; furono corredate frequentemente di allegati relativi 
              a variazioni e frazionamenti intervenuti in epoche diverse; furono 
              talvolta sostitutite con copie non datate che ripropongono fedelmente 
              il cartiglio delle mappe originali conservate nell' archivio della 
              Presidenza del Censo, riportandone anche data e sottoscrizioni. 
              <br>
              In sintesi, nel suo complesso il materiale topografico documenta 
              situazioni comprese in un amplissimo arco cronologico che va, appunto, 
              dall'impianto del Gregoriano all'attivazione del Nuovo Catasto Terreni. 
              Le scritture catastali invece si riferiscono al periodo 1870-1952: 
              solo eccezionalmente sono presenti, per alcune località, documenti 
              preunitari. <br>
              <br>
              <b>Vicende della catastazione postunitaria</b> - Per chiarire tale 
              discrasia negli estremi cronologici, comprendere la natura di questo 
              fondo archivistico, ed i legami che lo collegano ad altri complessi 
              documentari già presenti in Archivio (Cancelleria del Censo di Roma, 
              Cancelleria del censo di Subiaco, Cancelleria del Censo di Tivoli, 
              Collezione dei catasti), è bene accennare brevemente alle vicende 
              catastali che accompagnarono il lungo processo di unificazione amministrativa 
              dello Stato unitario. <br>
              L'esigenza di una perequazione dell'imposta fondiaria e della formazione, 
              quindi, di un nuovo catasto dei terreni, uniforme per tutto il Regno, 
              si era fatta sentire con prepotenza immediatamente dopo l'unificazione 
              per l'incredibile disparità esistente tra i catasti vigenti nei 
              vari Stati preunitari e per la parallela disomogeneità dei criteri 
              che in tali stati regolavano il prelievo fiscale. <br>
              La legge 14 luglio 1864 n.1831, che provvedeva ad un conguaglio 
              provvisorio dell'imposta fondiaria, dava una risposta temporanea 
              e transitoria al problema che trovò una soluzione legislativa compiuta 
              solo nel 1886 (L.1 marzo 1886, n.3682), quando si dispose l'elevazione 
              di un nuovo catasto dei terreni, "geometrico, particellare, uniforme, 
              fondato sulla misura e sulla stima". Le operazioni di accatastamento, 
              accompagnate dal proliferare di norme di attuazione specifiche per 
              i vari aspetti dell'intervento, poi coordinate nel T.U. 8 ottobre 
              1931 n.1572, successivamente integrato e modificato da ulteriori 
              disposizioni sino al 1948, si protrassero fino al 1956. Man mano 
              che tali operazioni procedevano, si mantenevano in vigore i catasti 
              antichi che continuavano a fornire una base per la ripartizione 
              dell'imposta nei territori dove ancora non era attivo il Nuovo Catasto 
              Terreni: una normativa, diremmo, parallela regolava pertanto la 
              loro conservazione al fine di mantenerli efficienti. <br>
              In epoca pontificia tale funzione era svolta, come è noto, dalle 
              Cancellerie del Censo, che, appunto, conservavano le copie delle 
              mappe originali dei comuni compresi nella circoscrizione territoriale 
              di loro competenza, da sottoporsi a periodici aggiornamenti, e provvedevano 
              ad una serie di registrazioni prescritte da una puntuale normativa, 
              da effettuarsi sulla base di istanze di voltura obbligatoriamente 
              presentate in caso di passaggio di proprietà. Con l'Unità tali competenze 
              e la relativa documentazione furono ereditate dalle Agenzie delle 
              imposte, dipendenti dal dicastero delle Finanze. Ancora a tali organismi 
              la legge 24 marzo 1907 n.237 affidava la conservazione degli antichi 
              catasti dei terreni e di quello urbano, mentre il N.C.T. era oggetto 
              di una duplice conservazione, tanto a cura delle dette Agenzie quanto 
              degli Uffici tecnici di Finanza (R.D. 26 gennaio 1902 n.76). <br>
              Nel 1938 con il R.D.Legge n.664 fu stabilito che la conservazione 
              del N.C.T. avvenisse su unico esemplare della mappa particellare, 
              della tavola censuaria, del registro delle partite e della matricola 
              possessori a cura degli Uffici Tecnici Erariali, "a mezzo di apposita 
              sezione posta in ogni capoluogo di Provincia, per tutti i comuni 
              della provincia stessa": rimaneva di competenza degli Uffici distrettuali 
              delle imposte dirette (già Agenzie delle imposte) il solo Catasto 
              dei fabbricati o Catasto urbano, oggetto di una normativa distinta 
              (l. 2136/1865 e l. 5784/1870) che ne faceva essenzialmente uno strumento 
              tributario a carattere descrittivo.<br>
              <br>
              <b>Vicende archivistiche </b> - Il processo di semplificazione delle 
              procedure di aggiornamento avviato con il 1938 si completa quindi 
              con l'attribuzione agli stessi Uffici Tecnici Erariali (U.T.E.) 
              del compito di provvedere anche alla conservazione dei vecchi catasti 
              dei terreni, ove fossero ancora in vigore, come dispose l'art.20 
              del R.D.Legge 4 aprile 1939 n.589. Gli Uffici distrettuali delle 
              imposte trasmisero quindi agli Uffici Tecnici Erariali la documentazione 
              catastale vigente, necessaria all'espletamento dei compiti istituzionali 
              che questi ultimi venivano ad assumere. Trattennero, invece, presso 
              di sè, il materiale documentario il cui valore amministrativo era 
              ormai esaurito e che non occorreva quindi più alle necessità ordinarie 
              del servizio. Nel caso specifico, restarono agli Uffici distrettuali 
              delle II.DD., le scritture catastali preunitarie mentre passarono 
              all'U.T.E. di Roma le mappe ed il corpus della documentazione postunitaria, 
              relativa ai beni rustici censiti nei territori compresi nella provincia 
              di Roma. <br>
              Il materiale catastale antico posseduto dai diversi Uffici distrettuali 
              delle imposte, esaurita da tempo la propria valenza amministrativa, 
              fu versato quindi in più riprese all'Archivio di Stato di Roma. 
              Si hanno così i complessi documentari, (purtroppo spesso lacunosi), 
              noti come Cancelleria del Censo di Roma, Cancelleria del Censo di 
              Tivoli (o Catasto di Tivoli), Cancelleria del Censo di Subiaco (o 
              Catasto di Subiaco), e Catasto Pontificio nella Collezione II dei 
              Catasti, che comprendono tra l'altro anche materiale catastale precedente 
              al Catasto Gregoriano, conservato dalle antiche Cancellerie del 
              Censo.<br>
              Il versamento effettuato dall'U.T.E. nel 1988 aggiunse il tassello 
              conclusivo alla vicenda del cessato catasto rustico di Roma e provicia. 
              Le mappe che ne fanno parte, con l'insieme dei loro allegati, costituiscono 
              infatti la base topografica cui si riferiscono i documenti conservati 
              in tutti i fondi citati, così come la storia di una proprietà può 
              essere seguita &quot;attraversando&quot; gli archivi degli uffici 
              che, nelle diverse epoche, ne hanno conservata la documentazione. </p>			 
			</div>
		</div>
		
    <div id="secondaryContent"> 
    
      <ul>
        <li ><A HREF="ute_intro.html">Presentazione</A></li>
      </ul>
	  <ul>
        <li  class="first" ><A HREF="ute_docs.html">I documenti</A></li>
      </ul>
	  <ul>
        <li  ><A HREF="ute_digit.html">La digitalizzazione</A></li>
      </ul>
      <ul>
        <li><A HREF="ute.php">Catasto rustico della provincia di Roma, versamento 
          U.T.E.</A></li>
      </ul>
      <div class="xbg"></div>
    </div>
		<div class="clear"></div>
	</div>
	
  <div id="footer"> </div>
</div>
</body>
</html>
