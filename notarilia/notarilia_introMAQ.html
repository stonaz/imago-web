<html xmlns="http://www.w3.org/1999/xhtml">
<head>
<meta http-equiv="content-type" content="text/html; charset=iso-8859-1" />
<title>Archivio di Stato di Roma - Progetto Imago II</title>
<meta name="keywords" content="Archivio di Stato di Roma, State Archive of Rome, Stato Pontificio, Papal States, notai, notaries" />
<meta name="description" content="Archivio di Stato di Roma, State Archive of Rome, Stato Pontificio, Papal States, notai, notaries" />
<link href="../common/style_icrcpal2.css" rel="stylesheet" type="text/css" />
</head>

<body>
<div id="outer">
	
  <div id="header"> 
    <h1>IMAGO</h1>
    <h2>Notarilia</h2>
  </div>
	<div id="banner">
<p align='right'>	<a style="font-size: 10pt; color: yellow" href="http://www.archiviodistatoroma.beniculturali.it/">
	<img src="../images/header_ASRoma.jpg" width="638" height="59" border="0"><br>
	Torna al sito istituzionale</a>
</div>

	<div id="menu">
		<ul>
				<li ><a href="../index.html">Home Imago</a></li>
<li ><a href="../serie.html">Serie Imago</a></li>
<li class="first"><a href="notai_intro.html">Notarilia</a></li>

		
		</ul>
	</div>
	<div id="content">
		
    <div id="tertiaryContent"> </div>
		<div id="primaryContentContainer">
			<div id="primaryContent">
			<h2 class="title">Notarilia</h2>
        <table class="presentazione" border=0>
          <!--DWLayoutTable-->
          <tr> 
            <td width="1075" height="1495" valign="top">
		          <p align="justify">Maria Antonietta Quesada<br>
                    <br>
                    <strong>Notai degli Uffici della Curia Romana</strong>
					<br>
                (da:"<a href="http://www.fondazionemarcobesso.it/nuovobesso/digital%20library/RepertorioNotari.pdf">Repertorio 
                dei notari romani dal 1348 al 1927 dall'Elenco di Achille Francois</a>", 
                a cura di Romina De Vizio, Roma 2011)</p>
					<p align="justify"> 
                    Sin dalla sua istituzione, l&#8217;Archivio di Stato di Roma 
                    si caratterizza per la pluralit&agrave; delle fonti notarili 
                    che conserva e che si presentano divise in due grandi serie; 
                    quella dei notai cittadini e quella dei notai di magistrature 
                    e tribunali pontifici. Questi ultimi vengono segnalati gi&agrave; 
                    dal Corvisieri &#8211; al quale, gli organi provvisori di 
                    governo, avevano, all&#8217;indomani del 20 settembre 1870, 
                    affidato l&#8217;incarico di studiare quale dovesse essere 
                    l&#8217;impianto dell&#8217;Archivio di Stato di Roma da istituire 
                    ex novo (1) &#8211; nella relazione conclusiva del gennaio 1871 
                    (2). La presenza di numerosi archivi notarili gli fa ipotizzare 
                    la possibilit&agrave; di costituire un &laquo;Archivio generale 
                    dei Notari&raquo; (3). La proposta prevede la riunione dell&#8217;Archivio 
                    Urbano e di quello dei Notai Capitolini con gli archivi dei 
                    Segretari e cancellieri del Tribunale della Reverenda camera 
                    apostolica, della Curia Innocenziana - &laquo;si dissero in 
                    antico dell&#8217;Uditore della Camera&raquo; (4), del Tribunale 
                    della Sacra Rota e con quelli della Segnatura. La prima relazione 
                    generale sugli Archivi di Stato del 1883 (5), nella descrizione 
                    del patrimonio documentario dell&#8217;Archivio di Roma, conferma 
                    l&#8217;avvenuta costituzione di una sezione degli &laquo;Atti 
                    Notarili&raquo; costituita dalle 12.588 unit&agrave; archivistiche 
                    degli archivi indicati dal Corvisieri ai quali si sono aggiunti 
                    quelli dei notai dell&#8217;agricoltura, delle acque e strade, 
                    del governo, delle ripe e del segretario di Roma e Comarca. 
                    Questi ultimi non sono nuove acquisizioni ma il risultato 
                    del lavoro archivistico condotto nel corso del primo decennio 
                    di attivit&agrave; dell&#8217;Istituto. Gli archivisti romani, 
                    infatti, hanno estrapolato e dato rilievo anche a quei fondi 
                    notarili di minore consistenza che gi&agrave; il Corvisieri 
                    aveva individuato all&#8217;interno di fondi complessi e articolati 
                    e segnalato nel 1871. Descrivendo i notai camerali, infatti, 
                    ricorda che &laquo;i Segretari e Cancellieri di Camera sono 
                    altres&igrave; depositari di altri quattro piccoli archivi 
                    di quattro uffici notarili e cancellereschi estinti i quali 
                    pur servivano il governo ma in aziende speciali, cio&egrave; 
                    nella Presidenza delle Ripe, delle Acque e Strade, dell&#8217;Agricoltura 
                    e del Governo&raquo; (6); si tratta, cio&egrave;, di archivi 
                    che, in tempi e con modalit&agrave; diverse, erano stati &laquo;incamerati&raquo; 
                    alla soppressione dei rispettivi uffici.<br>
                    Questo particolare settore del notariato romano di antico 
                    regime &egrave; descritto nella prima parte del volume del 
                    Francois con il quale, l&#8217;Autore, offre una panoramica 
                    completa del patrimonio documentario posseduto dall&#8217;Archivio 
                    di Roma.<br>
                    Gli archivi notarili delle magistrature e dei tribunali pontifici 
                    conservano documentazione che, &laquo;oltre all&#8217;interesse 
                    degli strumenti per se stessi, presenta una ricchezza incomparabile 
                    di allegati (chirografi, brevi, piante topografiche ecc.), 
                    la cui indicazione formerebbe da sola una fonte storica preziosa&raquo; 
                    (7). Vi si riflettono, prevalentemente, gli interessi dei diversi 
                    organismi per i quali i notai lavorano ma molte sono le testimonianze 
                    di interesse privato da loro redatte. In quanto notai conservano 
                    il diritto di esercitare, senza impedimenti, la professione 
                    anche per i privati. Questo doppio ruolo caratterizza l&#8217;attivit&agrave; 
                    di tutti questi notai in misura differente: i protocolli dei 
                    Segretari e cancellieri della Reverenda camera apostolica 
                    rispecchiano soprattutto gli interessi camerali e, quindi, 
                    la documentazione di natura pubblica &egrave; predominante 
                    rispetto a quella privata mentre prevale l&#8217;interesse 
                    privato nell&#8217;attivit&agrave; dei notai dell&#8217;Auditor 
                    camerae. Le attuali conoscenze non consentono di definire 
                    il rapporto tra attivit&agrave; pubblica e privata anche per 
                    gli altri collegi n&eacute; di individuare un&#8217;eventuale 
                    correlazione delle testimonianze private con l&#8217;attivit&agrave; 
                    giudiziaria delle magistrature e dei tribunali di riferimento. 
                    Nelle schede che seguono vengono descritte le linee evolutive 
                    di ciascun collegio sulla base delle attuali conoscenze e 
                    si forniscono gli opportuni riferimenti archivistici aggiornati.</p>
                  <p align="justify">NOTE<br>
                    (1) Sulle complesse vicende dell&#8217;istituzione ex novo, 
                    nel 1871, dell&#8217;Archivio di Stato di Roma si veda E. 
                    LODOLINI, Formazione dell&#8217;Archivio di Stato di Roma, 
                    in &laquo;Archivio della Societ&agrave; Romana di Storia Patria&raquo;, 
                    XCIX (1976), pp. 237-332 e IDEM, Gli Istituti archivistici 
                    romani in L&#8217;Archivio di Stato di Roma, Nardini editore, 
                    Roma 1992, (I Tesori degli Archivi collana diretta da Renato 
                    Grispo), pp. 19-37.<br>
                    (2) La &#8220;Relazione di Costantino Corvisieri sull&#8217;impianto 
                    degli Archivi Romani&#8221; &egrave; conservata nel fondo 
                    ASR, Miscellanea della soprintendenza, cass. 23.<br>
                    (3) &laquo;I nostri Archivi Governativi si potranno convenevolmente 
                    ridurre a tre grandi depositi ciascun de&#8217;quali verrebbe 
                    distinto da una appellazione propria del loro particolare 
                    contenuto cio&egrave;: Archivio diplomatico, politico, amministrativo; 
                    Archivio generale de&#8217; Notari; Archivio generale de&#8217; 
                    Tribunali&raquo;. Ivi pag. 1.<br>
                    (4) Ivi pag. 92.<br>
                    (5) MINISTERO DELL&#8217;INTERNO, Relazione sugli Archivi di 
                    Stato Italiani (1874-1882), Roma 1883 pp. 283-297. Si tratta 
                    della relazione presentata da Napoleone Vazio, direttore della 
                    I divisione del Ministero dell&#8217;interno, al Presidente 
                    del Consiglio e Ministro dell&#8217;interno Agostino Depretis 
                    ora consultabile sul sito dell&#8217;Istituto centrale per 
                    gli archivi www.icar.beniculturali.it/biblio/ .<br>
                    (6) ASR, Miscellanea della soprintendenza, cass. 23; la citazione 
                    &egrave; alle pagine 89-90.<br>
                    (7) ARCHIVIO DI STATO DI ROMA, Inventario dell&#8217;Archivio 
                    di Stato &#8211; Archivio dello Stato Pontificio, di A. LODOLINI, 
                    Roma 1956, pag. 118.<br>
                    <br>
                    <br>
                    <br>
                    <br>
                  </p>
            </td>
            <td width="10"  valign="top" > 			           
             </td>
			 <td width="99"  valign="top" > <p><br>
              </p>
              <p>&nbsp; </p>
              <p><img src="img/notaio.jpg" width="162" height="214"> </p>
              </td>
          </tr>
        </table>
      </div>
		</div>
		
      
    <div id="secondaryContent"> 
      <ul>
        <li class="first"><A HREF="notarilia_introPB.html">Presentazione</A></li>
      </ul>
      <ul>
        <li ><A HREF="notarilia_introMAQ.html">Uffici della Curia Romana</A></li>
      </ul>
      <ul>
        <li ><A HREF="notarilia_introOV.html">Collegio dei Notai Capitolini</A></li>
      </ul>
      <ul>
        <li ><A HREF="notarilia_introEM.html">Archivio Generale Urbano</A></li>
      </ul>
      <ul>
        <li ><A HREF="notarilia_introHELP.html">Help - Istruzioni</A></li>
      </ul>
      <ul>
        <li><A HREF="notarilia.html">Notarilia</A></li>
      </ul>
      <div class="xbg"></div>
    </div>
		<div class="clear"></div>
	</div>
	</div>
	
  
</div>
</body>
</html>
