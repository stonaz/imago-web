<html xmlns="http://www.w3.org/1999/xhtml">
<head>
<meta http-equiv="content-type" content="text/html; charset=iso-8859-1" />
<title>Archivio di Stato di Roma - Progetto Imago II</title>
<meta name="keywords" content="Archivio di Stato di Roma, State Archive of Rome, Stato Pontificio, Papal States" />
<meta name="description" content="Archivio di Stato di Roma, State Archive of Rome, Stato Pontificio, Papal States" />
<link href="../common/style_icrcpal2.css" rel="stylesheet" type="text/css" />
</head>

<body>
<div id="outer">
	
  <div id="header"> 
    <h1>IMAGO</h1>
    <h2>Catasto Gregoriano</h2>
  </div>
	<div id="banner">
<p align='right'>	<a style="font-size: 10pt; color: yellow" href="http://www.archiviodistatoroma.beniculturali.it/">
	<img src="../images/header_ASRoma.jpg" width="638" height="59" border="0"><br>
	Torna al sito istituzionale</a>
</div>

	<div id="menu">
		<ul>
				<li ><a href="../index.html">Home Imago</a></li>
<li ><a href="../serie.html">Serie Imago</a></li>
<li class="first" ><a href="gregoriano_intro.html">Catasto Gregoriano</a></li>

		
		</ul>
	</div>
	<div id="content">
		
    <div id="tertiaryContent"> </div>
		<div id="primaryContentContainer">
			<div id="primaryContent">
			<h2 class="title">Introduzione</h2>
	<h4 class="title"><i><b>di Luisa Falchi</b></i></h4>
 
			Il Catasto Gregoriano 
              è il primo catasto generale geometrico particellare dello Stato 
              pontificio: fu promosso da Pio VII nel 1816, nell'ambito di una 
              complessiva riorganizzazione amministrativa dello Stato, e prese 
              il nome di Gregoriano perché attivato da Gregorio XVI nel 1835. 
              <br>
              L'articolo 191 del Motu Proprio di Pio VII del 6 luglio 1816 disponeva 
              che si procedesse alla compilazione di "nuovi catasti regolati a 
              misura e stima, con un modulo comune" in tutto la Stato, ed affidava 
              tale operazione alla neoistituita Congregazione dei Catasti: un 
              organismo centrale avrebbe, perciò, provveduto a stabilire norme 
              e procedure, a dirigere le operazioni di rilevamento cartografico, 
              ad elaborare criteri uniformi ed obiettivi di stima dei fondi rustici 
              ed urbani, sottraendo il censimento dei beni immobili all'arbitrarietà 
              di denunce giurate ed alla disomogeneità dell'operato di commissioni 
              locali. <br>
              La Presidenza del Censo fu l'ufficio che venne costituendosi attorno 
              alla figura del Presidente della Congregazione dei Catasti, con 
              funzioni paragonabili a quelle di un vero e proprio dicastero centrale. 
              In seno alla Presidenza operò dal 1816 fino al 1838 un Direttore 
              generale del Catasto (o del Censo) con compiti di direzione tecnico-operativa, 
              riassunti, dopo la morte del titolare Luigi Marini, dallo stesso 
              Presidente. <br>
              Strumenti normativi essenziali all'elevazione del nuovo catasto 
              furono il <i>Regolamento sulla misura dei terreni e formazione delle 
              mappe</i> redatto dal Direttore del Censo ed approvato dal Presidente 
              della Congregazione di Catasti del 22 febbraio 1817, il <i>Motu 
              proprio sulle stime dei fondi rustici</i> del 3 marzo 1819, che 
              fissava i criteri base per tale operazione, ed il relativo <i>Regolamento 
              applicativo</i>, emanato dal Presidente il successivo 20 marzo. 
              <br>
              <br>
              <b>Modalit&agrave; di realizzazione</b> - Preliminarmente, inoltre, 
              la Congregazione dei catasti stabilì che per l'intera operazione 
              fosse adottato il sistema metrico decimale. Lo Stato pontificio 
              mancava infatti di un sistema di misura uniforme e l'adozione del 
              rubbio romano, composto da 3703 canne architettoniche quadrate, 
              avrebbe richiesto complesse operazioni di calcolo, rese invece agevoli 
              dal sistema decimale. Gran parte dei territori compresi nelle Legazioni 
              (Bologna e le Romagne) e nelle Marche, poi, erano già corredati 
              di mappe e brogliardi descrittivi redatti con l'uso del sistema 
              metrico decimale dal governo dell'ex Regno Italico: l'adozione dello 
              stesso sistema consentiva di acquisire tale materiale senza necessità 
              di complesse rielaborazioni, riducendo in modo significativo l'entità 
              del lavoro da affrontare. La recezione nell'ordinamento catastale 
              pontificio della catastazione gi&agrave; realizzata dall'ex Regno 
              Italico rese in ogni caso pi&ugrave; complessa l'ordinamento del 
              materiale prodotto, che di fatto risulta dal sovrapporsi di pi&ugrave; 
              criteri di ordinamento e suddivisione territoriale, stratificatisi 
              nel tempo.<br>
              La misura lineare adottata fu quindi la canna censuaria corrispondente 
              al metro e suddivisa in 10 palmi (dm), pari a 100 once (cm) o 1000 
              minuti (mm). Per le superfici, si adottarono il quadrato di 10 tavole 
              (corrispondente all'ettaro e cioè a 10.000 m2), la tavola di 1000 
              canne quadrate (pari a 1000 m2) e la canna quadrata (1 m2), a sua 
              volta suddivisa in palmi, once e minuti quadrati. Rispetto al periodo 
              francese mutavano i nomi ma non la sostanza. <br>
              Anche il <i>Regolamento sulla misura di terreni e formazione delle 
              mappe</i> è naturalmente tributario dell'esperienza maturata nell'ex 
              Regno d'Italia e ricalca in gran parte le norme che avevano presieduto 
              all'elevazione delle mappe ad alla compilazione dei brogliardi nei 
              territori delle Legazioni e delle Marche. Minuzioso e puntuale, 
              indica le mansioni di tutte le figure previste per l'espletamento 
              delle diverse fasi del lavoro, definisce gli strumenti da utilizzarsi, 
              le procedure per verificarne la costante affidabilità, le modalità 
              di rilevazione, i segni ed i colori da usare e la terminologia da 
              adottare nella descrizione delle particelle. Ciascuna mappa, orientata 
              verso il nord, deve comprendere un solo territorio comunale e, nel 
              caso di comuni molto estesi, il territorio deve essere prima suddiviso 
              in diverse sezioni, che sono oggetto di distinte mappe ed assumono 
              la denominazione del toponimo più rilevante in esse compreso. <br>
              Per l'esecuzione del lavoro si decise di ricorrere allo strumento 
              dell'appalto che garantiva certezza di costi e celerità di realizzazione: 
              la correttezza dei risultati sarebbe stata garantita dalla direzione 
              centralizzata dei lavori, dall'operato di verificatori nominati 
              dalla Presidenza del Censo e dall'intervento in loco di assistenti 
              dei Comuni. La rettifica degli eventuali errori, sarebbe stata assicurata 
              dalla facoltà di ricorso riconosciuta ai possessori dei fondi, entro 
              un congruo tempo dalla pubblicazione delle mappe, e dalla posposizione 
              del pagamento di un terzo del convenuto ad un anno dopo tale pubblicazione. 
              Si mirava ad affidare l'appalto ad ingegneri milanesi, che avessero 
              già lavorato al catasto dell'ex Regno Italico: ma l'opposizione 
              degli ambienti romani fece sì che si stipulassero due distinti contratti.<br>
              Il 4 marzo del 1817 fu assegnata la rilevazione di tutte le province 
              dello Stato, con esclusione del Suburbio di Roma e dell'Agro romano, 
              agli ingegneri milanesi Costantino Del Frate, Felice Lorini, Pietro 
              Locatelli e Pietro Oggioni, mentre il 5 settembre 1817 fu stipulato 
              il contratto per Suburbio ed Agro con i geometri romani Tobia Sani, 
              Aloysio Mazzarini, Pietro Sardi e Geronimo Felici. In entrambe i 
              casi il <i>Regolamento</i> citato era parte integrante del contratto 
              stesso.<br>
              I lavori di rilevazione cartografica si conclusero nel 1821 ma la 
              complessità delle operazioni di stima allungarono i tempi per l'attivazione 
              del catasto, che avvenne solo nel 1835, con l'adozione di un estimo 
              provvisorio. <br>
              <br>
              <b>Il materiale documentario</b> - Le <b>mappe</b>, alla scala 1:2000 
              - salvo quelle di centri urbani particolarmente rilevanti o estesi, 
              elevate alla scala 1:1000 - dovevano essere fornite in due esemplari: 
              un originale, in fogli rettangoli uniti tra loro ed una copia in 
              fogli rettangoli sciolti. Dovevano poi essere prodotte due ulteriori 
              copie in scala ridotta a 1:4000 o a 1:8000 (le &quot;<b>mappette</b>&quot;), 
              a seconda dell'estensione del territorio rappresentato, corredate 
              della riproduzione in scala originale del &quot;caseggiato&quot; 
              ovvero dei centri abitati, posta in margine o in allegato. Ogni 
              particella catastale, raffigurata in mappa con il suo perimetro 
              ed identificata da un numero assegnatole all'interno di una progressione 
              numerica unica per ciascuna mappa, veniva poi descritta nel registro 
              catastale o <b>brogliardo</b>, in cui era indicato anche il nominativo 
              di chi la possedeva. I luoghi sacri, le fortezze, i luoghi pubblici 
              o "di sovrana pertinenza" sono indicati con lettere alfabetiche 
              che seguono, nei registri, la descrizione delle particelle numeriche. 
              Gli appaltatori erano tenuti a fornire tanto l'originale che la 
              copia di detto brogliardo, compilato secondo i modelli predisposti 
              dal dicastero del Censo. La copia del brogliardi e quella delle 
              mappe originali, in rettangoli sciolti, erano destinate alle Cancellerie 
              del Censo, uffici periferici con distrettuazione propria, distribuiti 
              sul territorio ed incaricati di mantenere costantemente aggiornato 
              il catasto dei comuni di loro competenza. La restante documentazione 
              era destinata, invece, ad essere conservata nell'Archivio delle 
              mappe della Presidenza del Censo. Le mappe, mappette e brogliardi 
              conservati presso l'Archivio di Stato di Roma provengono quindi 
              dall'archivio della Presidenza del Censo mentre quelli conservati 
              presso molti altri Archivi di Stato provengono dagli archivi delle 
              rispettive Cancellerie del Censo. 
			

</div>


		</div>
		
    <div id="secondaryContent"> 
      
      <ul>
        <li  ><A HREF="gregoriano_intro.html">Presentazione</A></li>
      </ul>
      <ul>
        <li class="first"><A HREF="gregoriano_docs.html">I documenti</A></li>
      </ul>
<ul>
        <li  ><A HREF="gregoriano_digit.html">La digitalizzazione</A></li>
      </ul>
      <ul>
        <li><A HREF="mappe.php">Centri Urbani</A></li>
      </ul>
	  <ul>
        <li><A HREF="../agro/sfoglia_agro.php">Agro romano</A></li>
      </ul>
	  <ul>
        <li><A HREF="../Comarca/sfoglia_comarca.php">Comarca</A></li>
      </ul>
      <div class="xbg"></div>
    </div>
		<div class="clear"></div>
	</div>
	
  <div id="footer"> </div>
</div>
</body>
</html>

